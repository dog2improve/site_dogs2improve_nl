---
title: "Gundogs 2 Improve"
date: 2023-11-10T00:46:29+01:00
draft: false
layout: "page"
---

Het voorjagen van mijn eigen hond heeft mij zoveel geleerd en gebracht, vooral op het mentale en emotionele vlak. Leren omgaan met teleurstellingen, verdriet als het tegenzit, blijdschap als iets lukt of verbeterd is, genieten van mijn werkende hond en dat we het SAMEN doen. Onze weg is niet over rozen gegaan en alles wat mis kan gaan, heeft ons sterker gemaakt en zijn we samen in gegroeid. Ik heb mijn hond door en door leren kennen, ik heb geleerd hem te vertrouwen (en waarin niet!!), maar het allerbelangrijkste: ik heb geleerd dat geen enkele hond “maakbaar” is! Elke hond is zijn eigen IK, heeft een eigen karakter en persoonlijkheid. Jij past je aan hem aan, hij past zich (met behulp van training, begeleiding, jouw kennis over hem en management) aan jou aan. Zodat het voor jullie samen een leuk en gezellig leven is, zowel binnen -als buitenshuis! Want…de perfecte hond bestaat niet!

Ik werk in mijn trainingen -en gedragstherapie op een welzijnsgerichte manier waarin de nadruk gelegd wordt op positieve trainingsmethodes waarin de hond leert wat gewenst -en ongewenst gedrag is. 
Jij leert je hond te begrijpen, je hond te lezen en je wordt niet afgerekend op fouten die je ongetwijfeld onbewust maakt in de omgang met je hond. We gaan werken aan een goed samenwerkingsverband tussen jullie, waarin plezier, rust, duidelijkheid en humor voorop staat!

Ik ben gemotiveerd om met jullie aan de slag te gaan, maar diezelfde motivatie verwacht ik ook van jou! Om de voortgang in de training te bewaken, is het van belang dat er gedurende de week regelmatig met de hond getraind wordt in hetgeen voor jullie van belang is. Er is een grote vraag naar Jachttraining en er is beperkt plek. Mijn doel is dat jullie progressie boeken met de training, waardoor jullie steeds meer op elkaar ingespeeld raken. 