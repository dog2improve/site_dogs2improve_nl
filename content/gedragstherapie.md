---
title: "Gedragstherapie"
date: 2023-11-10T00:46:29+01:00
draft: false
layout: "page"
---

Gedragstherapie is maatwerk. Zo verschillend dat mensen van elkaar zijn, zo geldt dat ook voor onze hond. Iedere hond is anders en daarom is er geen standaardoplossing voor een bepaald gedragsprobleem. 
Een hond met een gedragsprobleem kan voor veel stress en frustratie zorgen, bij jou als eigenaar, maar ook zeker bij de hond zelf. Het gedrag kan hierdoor alleen maar verergeren, dus hoe eerder we aan de slag gaan, hoe groter de kans is dat het probleem verbetert of zelfs opgelost kan worden!

Afhankelijk van het probleem omvat het traject een gedragsconsult van 1,5 uur of een plusconsult van 2,5 uur, nazorg en begeleiding. Voor de meeste problemen is een gedragsconsult voldoende. Bij meerdere, of complexe, problemen waarbij intensieve begeleiding en/of training nodig is, is een plusconsult vaak noodzakelijk.

Bij welke gedragsproblemen?
    • angst voor mensen, honden of vuurwerk/onweer
    • agressie naar mensen (visite, eigenaar, kinderen)
    • agressie naar honden (grommen, uitvallen, bijtincidenten)
    • niet alleen thuis kunnen blijven 
    • ongehoorzaamheid, zoals trekken aan de lijn of niet komen als u hem roept
    • verdedigen van de eigenaar, voerbak, speeltjes en/of ligplek
    • onzindelijkheid
    • najagen van joggers, fietsers, dieren, maar ook van schaduwen of lichtjes 
    • dwangmatig en obsessief gedrag
    • ​overige problemen (hyperactiviteit, overmatig blaffen, slopen of poep eten)  


Werkwijze

​Ik vraag jou een online vragenlijst in te vullen, zodat ik mij goed kan voorbereiden op het gedragsconsult. Eventueel kan ik jou vragen om een filmpje te maken (alleen als het veilig is!!) van het probleemgedrag. 
Daarna kom ik bij je thuis of op de locatie waar het probleemgedrag van toepassing is voor een gedragsconsult. Het is mogelijk dat ik een gedragstest of korte wandeling doe tijdens onze afspraak om het gedrag te observeren.
Op basis van de verzamelde informatie en testen kan ik een diagnose stellen en kan ik jou vertellen wat de onderliggende motivatie(s) is voor jouw hond om dit gedrag uit te voeren.
Daarnaast leg ik direct uit hoe we dit gedrag kunnen we managen, verbeteren d.m.v. verschillende oefeningen uit te leggen en hoe u het beste met de hond om kan gaan in die situatie.
Als het nodig is, zal ik overleg plegen met jouw dierenarts.
Na afloop van het gedragsconsult maak ik een telefonische belafspraak om na 2 of 3 weken te evalueren hoe het gaat met de training. 
Het behandelplan en prognose ontvang je van mij per mail na het gedragsconsult.
Er is telefonische/schriftelijke nazorg gedurende 2 maanden.​ ​

Kosten
﻿De kosten van een gedragstherapietraject, inclusief verslag en nazorg, zijn afhankelijk van het type consult:
€ 195,00 voor een gedragsconsult
€ 315,00 voor een plusconsult
€ 65,00 voor een preventiespreekuur
€ 45,00 voor een telefonisch adviesconsult
€ 50,00 voor weekendtoeslag éénmalig

​Deze bedragen zijn inclusief btw, exclusief reiskosten €0,35 per kilometer en eventuele parkeerkosten.  ​Als je verzekerd bent bij dierverzekeraars Petplan, Reaal, Ohra, Inshared of de Hema, worden de kosten afhankelijk van uw polis, geheel of gedeeltelijk, vergoed.

Een preventiespreekuur is bedoeld om gedragsproblemen te voorkomen. Het bestaat uit een huisbezoek of online-consult (indien mogelijk)  van 1 uur, waarin je direct advies krijgt en vragen kunt stellen. In sommige gevallen is een telefonisch adviesconsult af te spreken. Dit duurt 30 minuten en omvat een korte intake, uitleg van het gedrag en waarom de hond dat doet en praktisch advies. 

Privétraining of Coachingstraject
Voor sommige probleemgedragingen is het mogelijk om extra begeleiding van mij te krijgen. Denk bijvoorbeeld aan trajecten van verlatingsangst of uitvallen aan de lijn. 
Samen met jou ga ik aan de slag met regels en duidelijke communicatie. Belangrijk is dat de jullie onderlinge relatie verbetert, er weer wederzijds vertrouwen ontstaat en het plezier met elkaar weer terug komt. Dat verhoogt het welzijn voor de hond, voor jezelf en de omgeving!
Neem contact met mij op voor de mogelijkheden!

Effectiviteit van gedragstherapie
﻿Na mijn bezoek ga je zelf aan de slag met de  hond en het advies wat ik gegeven heb. Hierbij hou ik ook zodanig rekening met uw mogelijkheden en wensen om de therapie zo succesvol mogelijk te maken. Echter is het wel van belang om de adviezen welke mondeling benoemd zijn en welke ook in het behandelplan staan, trouw op te volgen. Je houdt mij op de hoogte van de vorderingen en indien nodig kan de therapie worden bijgesteld. 

​Onze ervaring is dat veel ongewenst gedrag te veranderen is, volledig of gedeeltelijk waarbij het acceptabel en leefbaar is voor jou als eigenaar. 

Kortom:
Een gedragstherapieconsult met mij betekent dat je een brede basis mee krijgt aan kennis over jouw hond, hoe hij leert en hoe jullie het SAMEN leuk kunnen hebben, zowel binnen als buiten! Dit alles doe ik vanuit een positieve benadering van jou en jouw hond.


Puppy 2 Improve
Een goede voorbereiding is het halve werk! En dat klopt zeker als je besloten hebt een pup aan te schaffen. Helaas wordt jouw puppy niet vanzelf die stabiele, gehoorzame hond die je wellicht voor ogen hebt. Daar gaat een hoop tijd, training en energie in zitten om daar te komen.  In de praktijk zie ik het nog wel eens mis gaan. Een hond kan als pup bepaalde dingen minder goed geleerd hebben, zoals bijvoorbeeld leren omgaan met bepaalde prikkels, of hij kan niet goed zonder jou alleen zijn of dat de hond onvoldoende gesocialiseerd is. Maar soms zijn er ook problemen die je kan herleiden naar de herkomst van de hond en bepaalde rasgebonden eigenschappen van de hond.
Belangrijk is dus ook om te kijken naar welke hond het beste bij jou en jouw gezin past en of je kan voldoen aan zijn genetische, lichamelijke en mentale behoeftes. Gebeurt dat niet of te weinig dan is de kans zeer groot dat vanuit die ethologische behoeftes, gedragsproblemen ontstaan.

Wist je dat als puppy’s die niet voor 12-14 weken vaak genoeg blootgesteld zijn aan verschillende mensen, omgeving en situaties, een heel grote kans lopen op toekomstige emotionele en gedragsproblemen, zoals angst, onzekerheid, agressie of repetitieve gedragingen?
Daarom is het van belang om bewust een puppy te kiezen, die is opgegroeid in huis en in die puppytijd door een stabiele moederhond groot is gebracht en aan veel situaties is blootgesteld. Denk aan verschillende soorten mensen (mannen, vrouwen, kinderen, groot en klein), verschillende soorten geluiden, ondergronden etc. 

In dit puppycoachingstraject probeer ik je door deze kritieke periode te begeleiden door te leren hoe je het beste jouw hondje kan ondersteunen in deze emotionele ontwikkeling. 
Dit alles, in jouw eigen huis en omgeving, aangepast op jouw wensen, zodat jullie een lieve, goed luisterende gezinshond zullen krijgen en waar we eventuele gedragsproblemen voor kunnen zijn!


We gaan het hebben over onderwerpen als:

    • Zindelijkheid
    • Bench en Benchtraining
    • Verzorging van je pup
    • Spelen
    • Dolle 5 minuten
    • Bijtgedrag
    • Socialisatie
    • Alleen thuis zijn
    • Buiten wandelen
    • Afpakken van items


Oefeningen die jullie gaan leren:

    • Naam
    • Hier komen
    • Zit
    • Handtouch
    • Af
    • Niet trekken aan de lijn
    • Zelfbeheersing
    • Los
    • Betasten van je pup
    • Blijf

Het puppycoachingstraject omvat een theorieles van 2 uur voor tips over puppygedrag en socialisatie en 5 privélessen van 1 uur bij U thuis. 
De kosten hiervan bedragen €439.-, exclusief reiskosten €0,35 per kilometer en eventuele parkeerkosten.