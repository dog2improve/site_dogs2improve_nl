---
title: "Over Mij"
date: 2023-11-10T00:46:29+01:00
draft: false
layout: "page"

---

Van kinds af aan ben ik al gefascineerd door honden en hun gedrag. Nadat ik met mijn
Heidewachtel als puppy, in contact kwam met de jachthondentraining was ik verkocht. Een geweldige manier om samen iets te ondernemen, iets waar de hond voor gefokt is, waar hij in kan floreren en zijn passie in kwijt kan. Ik heb met mijn hond tal van SJP’s*, workingtesten, workshops en MAP’s* gelopen en daarin veel ervaring opgedaan. Momenteel volgen we zweetwerk, Balans & Coördinatie en onderhouden we jachthondentraining op recreatief niveau.

Naast dit alles wat mijn hond mij geleerd heeft, heb ik ook ontzettend veel geleerd en ervaring opgedaan bij mijn eigen trainers. En nog steeds valt er veel te leren, want als voorjager ben je nooit uitgeleerd. Mijn basis is door deze jarenlange ervaringen en opgedane kennis zo goed, dat ik jou kan helpen in training -en probleemsituaties, zowel op het veld als thuis.

Toen er ongewenst gedrag (uitvallen aan de lijn) ontstond bij mijn hond, ben ik mij gaan verdiepen in hoe dit heeft kunnen ontstaan. Welke signalen heb ik gemist? Wanneer is het gedrag nu precies begonnen? Wat drijft mijn hond om dit te doen?
Zo ben ik de 3-jarige HBO-opleiding tot Hondengedragstherapeut bij DogVision gaan volgen en heb ik deze in 2023 succesvol afgerond èn inmiddels ben ik door de Raad van Beheer geaccrediteerd als Kynologisch Instructeur.  Deze opleiding is gebaseerd op feiten, wetenschappelijke onderbouwingen en een uitgebreid stagetraject. Dat betekent niet meelopen met bepaalde meningen en gedachten in hondenland, maar het leveren van therapie welke onderbouwd is door wetenschappelijke onderzoekers en welke voor elke hond maatwerk is.

Mijn naam is Lisa Ouwerkerk. Samen met mijn man, 3 kinderen van 18, 16 en 12 jaar en mijn leermeester: Heidewachtel reu Brody van 8 jaar, woon ik in Sassenheim.
Ik hoop u snel te ontmoeten in één van mijn trainingen, coachingstraject of gedragsconsult!

NB. De beroepstitel ‘Gedragstherapeut voor Honden’ of ‘Kynologisch Gedragstherapeut’ kent nog geen wettelijke bescherming. Dat betekent dat iedereen zichzelf zo kan noemen zonder de benodigde erkende opleiding en ervaring! Ik ben gediplomeerd en geaccrediteerd hondengedragstherapeut middels een door de Raad van Beheer erkende opleiding.

* SJP = Standaard Jachthonden Proef 
* MAP = Meervoudig Apporteer Proef

Meer informatie over de officiële wedstrijden vind je op de volgende websites:

www.orweja.nl
www.nojg.nl
www.fhn.nl
www.nimrodnederland.nl